خورش قیمه یکی از محبوب ترین و خوشمزه ترین خورش های ایرانی است که تقریبا بیشترین محبوبیت را در میان غذاهای نذری دارد. این خورش یکی از اصیل ترین غذاهای ایرانی است که به روش های مختلفی و با مواد متنوعی طبخ می شود.  از معروف ترین انواع خورش قیمه می توان به خورش قیمه سیب زمینی ، قیمه پلو مخلوط و خورش قیمه بادمجان اشاره کرد. از مواد اصلی تشکیل دهنده خورشت قیمه می توان به گوشت ، لپه ، سیب زمینی ، لیمو عمانی ، پیاز و رب گوجه فرنگی اشاره کرد.